FASE DE CONTROL DE TEMPS I GUANYADORS

La cursa s'organitzarà en dues etapes: 
l'ascens al Rocagrossa des del poble, de 10Km i un desnivell de 837m i el descens de nou al poble per l'alzinar vell. En total hi hauran 2 punts de control, un al poble, on se situarà la sortida i la meta i l'altre al cim del Rocagrossa on se situarà el punt d'avituallament intermedi. 

La sortida del poble la faran tots els corredors junts i s'anotarà l'hora de sortida per poder registrar els temps emprats. Quan els corredors vagin arribant al cim, se'ls anotarà l'hora d'arribada i seguidament podran descansar i reposar forces. Quan un corredor hagi descansat prou, iniciarà el descens des del punt de control de sortida on se li anotarà de nou l'hora de sortida. En arribar a la meta del poble es tornarà a anotar l'hora per cada corredor de manera que sigui possible saber quin temps ha emprat cada un d'ells en pujar i baixar. 

Per tal de facilitar l'entrada de dades es proposa el procediment següent: 
Quan es doni el tret de sortida s'indicarà a l'aplicació l'inici de la cursa i emmagatzemarà de forma automàtica l'hora del sistema a cada corredor.
Quan un corredor arribi al punt d'avituallament intermedi se li anotarà l'hora d'arribada en un full segellat que el corredor haurà de guardar-se durant l'estona d'avituallament i descans.
Quan un corredor iniciï el descens, mostrarà el paper a la taula de control. El jutge entrarà el temps anotat a l'aplicació indicant el número de dorsal del corredor. Seguidament donarà el tret de sortida tot indicant a la màquina que emmagatzemi pel corredor que surti l'hora del sistema.
En arribar a la meta del poble, els jutges anotaran en un paper segellat l'hora d'arribada i el corredor portarà el paper a la mesa de control on s'enregistrarà el temps a l'aplicació.

El temps s'enregistrarà amb una precisió de segons indicant l'hora, el minut i segon en que es fa cada enregistrament: tret de sortida, arribada al punt d'avituallament, inici del descens i arribada a la meta.

Un cop s'hagi acabat la cursa l'aplicació mostrarà una llista dels 5 primers classificats, ordenats d'acord amb el temps emprat en el dos trams. El temps de descans i avituallament no comptarà per les estadístiques. El llistat mostrarà per cada corredor, el dorsal, DNI, el nom i el temps total emprat expressat en segons.
